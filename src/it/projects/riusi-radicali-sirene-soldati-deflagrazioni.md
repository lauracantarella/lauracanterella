---
title: Riusi radicali. Sirene, soldati, deflagrazioni
order: "6"
category: articolo su ArchAlp, rivista internazionale di architettura e paesaggio alpino
role: coautrice con Alberto Momo
year: "2019"
summary: Il riuso è un procedimento che non riguarda solo gli oggetti, i
  manufatti architettonici e i territori, ma anche le immagini e gli immaginari.
  Va dunque oltre la realtà fisica, e produce uno spazio di significati meno
  delimitabile, di più difficile definizione perché immateriale, ma non per
  questo meno necessario.
media: []
links:
  - name: archalp
    dark: false
    newtab: true
    action: linkto
    target: https://archalp.it/riusi-radicali-soldati-sirene-deflagrazioni/
    emailaddress: none
    emailsubject: none
    emailcontent: none
---
Il montaggio, che dà nuovi significati alle immagini provenienti dagli archivi, è stato a lungo una metodologia artistica utilizzata per film, fotografia, arti visive. In questo contesto alcune opere, come i riusi architettonici più interessanti, non ripropongono pedissequamente realtà preesistenti. Al contrario, attraverso un processo di allontanamento e di assemblaggio, si rilanciano, aprendosi a esiti inattesi. Questo testo propone un'analisi di alcune opere a cavallo dell'inizio del millennio, di Yervant Gianikian, Angela Ricci Lucchi e Joan Fontcuberta. Questi autori, con modalità diverse, suggeriscono l'esistenza di un terreno comune, una possibile mappa della produzione artistica contemporanea che ha a che fare con i territori alpini. Fantasmi nitrati di esseri viventi sospesi in un bianco quasi astratto, paesaggi digitali, scheletri di sirene. Le immagini differiscono notevolmente l'una dall'altra e spiazzano l'osservatore. Decostruendo i meccanismi alla base delle comunicazioni prodotte dai diversi sistemi di potere (scientifico, politico, ecc.), smantellano i pregiudizi e le visioni consolidate. Non oppongono nuove realtà a quelle esistenti, ma con l'irruzione dell'inaspettato, della discrepanza e dell'eterogeneità, rispetto alle convenzioni e al prevedibile, attivano l'osservatore, rimbalzato fuori dalla zona di comfort dello spettatore passivo.
